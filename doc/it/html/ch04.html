<html><head><meta http-equiv="Content-Type" content="text/html; charset=ISO-8859-1"><title>Capitolo 4. Come funziona</title><meta name="generator" content="DocBook XSL Stylesheets V1.75.2"><link rel="home" href="index.html" title="Accordatore NOOT"><link rel="up" href="index.html" title="Accordatore NOOT"><link rel="prev" href="ch03.html" title="Capitolo 3. Utilizzo avanzato"><link rel="next" href="ch05.html" title="Capitolo 5. Risoluzione dei problemi"></head><body bgcolor="white" text="black" link="#0000FF" vlink="#840084" alink="#0000FF"><div class="chapter" title="Capitolo 4. Come funziona"><div class="titlepage"><div><div><h2 class="title"><a name="howitworks"></a>Capitolo 4. Come funziona</h2></div></div></div><p>L'accordatore NOOT usa un medodo in due passaggi per stimare la frequenza con la precisione di un cent con finestre di dimensione relativamente ridotta. Nel primo passaggio, il programma calcola la FFT del segnale audio e trova un intervallo in cui è molto probabile che si trovi la frequenza da misurare. Successivamente, un algoritmo di raffinamento della frequenza migliora la misura fino a raggiungere la precisione desiderata.</p><p>Nelle prime versioni, NOOT usava un algoritmo di raffinazione basato sull'autocovarianza. Ora invece l'algoritmo predefinito calcola un'approssimazione fedele dello spettro continuo di potenza del segnale.</p><p>Con il vecchio approccio, ogni volta che il display è aggiornato, viene eseguito il seguente algoritmo:</p><div class="itemizedlist"><ul class="itemizedlist" type="disc"><li class="listitem"><p>La FFT viene usata per trovare la frequenza con la massima densità spettrale entro la nota e l'ottava selezionate.</p></li><li class="listitem"><p>Da quella frequenza, viene ricavato un intervallo di frequenze possibili.</p></li><li class="listitem"><p>Si calcola l'autocorrelazione ai tempi corrispondenti a quell'intervallo di frequenze; viene tenuto il tempo che corrisponde all'autocorrelazione più alta.</p></li><li class="listitem"><p>Ripetutamente, la frequenza è dimezzata (il tempo è raddoppiato) e viene tenuto il tempo corrispondente all'autocorrelazione più alta tra i valori vicini.</p></li></ul></div><p>Lo svantaggio principale di questo approccio è la perdita di precisione nei casi in cui gli armonici sono lontani dalla perfezione.</p><p>Con il nuovo sistema, il segnale è confrontato con un'onda sinusoidale avente la frequenza nell'intervallo individuato nel primo passaggio, attraverso una funzione simile alla correlazione lineare. Quindi, la frequenza di quest'onda viene variata leggermente per trovare una frequenza che rende l'onda più simile al segnale, finché non viene raggiunta la precisione prevista.</p></div></body></html>
