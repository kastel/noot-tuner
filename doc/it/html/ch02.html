<html><head><meta http-equiv="Content-Type" content="text/html; charset=ISO-8859-1"><title>Capitolo 2. Come si usa</title><meta name="generator" content="DocBook XSL Stylesheets V1.75.2"><link rel="home" href="index.html" title="Accordatore NOOT"><link rel="up" href="index.html" title="Accordatore NOOT"><link rel="prev" href="ch01.html" title="Capitolo 1. Introduzione"><link rel="next" href="ch03.html" title="Capitolo 3. Utilizzo avanzato"></head><body bgcolor="white" text="black" link="#0000FF" vlink="#840084" alink="#0000FF"><div class="chapter" title="Capitolo 2. Come si usa"><div class="titlepage"><div><div><h2 class="title"><a name="using"></a>Capitolo 2. Come si usa</h2></div></div></div><div class="toc"><p><b>Indice</b></p><dl><dt><span class="sect1"><a href="ch02.html#mainwindow"> La finestra principale</a></span></dt><dd><dl><dt><span class="sect2"><a href="ch02.html#startstop">Pulsante Start/Stop</a></span></dt><dt><span class="sect2"><a href="ch02.html#detectednote">Riquadro "nota rilevata"</a></span></dt><dt><span class="sect2"><a href="ch02.html#octave">Ottava</a></span></dt><dt><span class="sect2"><a href="ch02.html#note">Nota</a></span></dt><dt><span class="sect2"><a href="ch02.html#listen">Pulsante "ascolta"</a></span></dt><dt><span class="sect2"><a href="ch02.html#temperament">Selezione del temperamento</a></span></dt><dt><span class="sect2"><a href="ch02.html#transpose">Trasponi</a></span></dt><dt><span class="sect2"><a href="ch02.html#windowsize">Dimensione finestra</a></span></dt><dt><span class="sect2"><a href="ch02.html#threshold">Soglia</a></span></dt><dt><span class="sect2"><a href="ch02.html#expectedprecision">Precisione prevista</a></span></dt><dt><span class="sect2"><a href="ch02.html#framerate">Frame rate</a></span></dt><dt><span class="sect2"><a href="ch02.html#sec:Status-bar">Barra di stato</a></span></dt></dl></dd><dt><span class="sect1"><a href="ch02.html#id2878372">I menù</a></span></dt><dd><dl><dt><span class="sect2"><a href="ch02.html#id2878378">Dispositivi</a></span></dt><dt><span class="sect2"><a href="ch02.html#id2878388">Altre opzioni</a></span></dt><dt><span class="sect2"><a href="ch02.html#id2929378">Aiuto</a></span></dt></dl></dd></dl></div><p>Prima di iniziare, bisogna configurare il dispositivo di ingresso. Solitamente basta selezionare il dispositivo di ingresso nel mixer di sistema e regolare il volume.</p><p>Dopodiché, si può avviare NOOT. Normalmente non è necessario cambiare le impostazioni.</p><p>Cliccare sul pulsante Start/Stop per avviare l'accordatore.</p><p>Se si conosce già la nota da accordare e non c'è quindi necessità di rilevarla, si consiglia di impostare le opzioni nota e ottava (v. <a class="xref" href="ch02.html#octave" title="Ottava">la sezione chiamata «Ottava»</a> e <a class="xref" href="ch02.html#note" title="Nota">la sezione chiamata «Nota»</a>). Ciò renderà la misura più semplice per il programma.</p><div class="sect1" title="La finestra principale"><div class="titlepage"><div><div><h2 class="title" style="clear: both"><a name="mainwindow"></a><a name="id2877889"></a> La finestra principale</h2></div></div></div><span class="inlinemediaobject"><img src="pictures/mainwindow-it.png"></span><p>Di seguito, la descrizione di tutti i controlli della finestra principale.</p><div class="sect2" title="Pulsante Start/Stop"><div class="titlepage"><div><div><h3 class="title"><a name="startstop"></a><a name="id2877938"></a>Pulsante Start/Stop</h3></div></div></div><p>Questo pulsante avvia o ferma la rilevazione. Se il dispositivo di ingresso è richiesto da un'altra applicazione, si può momentaneamente fermare NOOT e riavviarlo successivamente, senza chiudere la sua finestra.</p></div><div class="sect2" title='Riquadro "nota rilevata"'><div class="titlepage"><div><div><h3 class="title"><a name="detectednote"></a><a name="id2877964"></a>Riquadro "nota rilevata"</h3></div></div></div><p>Questo riquadro si suddivide in due parti. L'indicatore di intonazione mostra quanto la frequenza rilevata si allontani dalla nota prevista. Se la nota è crescente, l'indicatore è blu, se è calante l'indicatore è rosso; se è molto vicina a quella corretta, l'indicatore è verde. Quando la nota è perfettamente intonata, l'indicatore dovrebbe trovarsi sotto la linea nera.</p><p>La parte inferiore del riquadro mostra le seguenti informazioni:</p><div class="variablelist"><dl><dt><span class="term">Nota</span></dt><dd><p><a name="id2878000"></a>La nota rilevata. Il suo valore cambia se viene selezionata una nota o un'ottava nel pannello di controllo sottostante. Se entrambe sono impostati su Auto, la nota mostrata sarà quella rilevata dal programma.</p></dd><dt><span class="term">Scostamento</span></dt><dd><p><a name="id2878025"></a>Lo scostamento dalla frequenza prevista, in cent (1 cent = 0.01 semitoni).</p></dd><dt><span class="term">Frequenza</span></dt><dd><p><a name="id2878040"></a>La frequenza rilevata in Hz. Questa informazione è di poco uso.</p></dd></dl></div></div><div class="sect2" title="Ottava"><div class="titlepage"><div><div><h3 class="title"><a name="octave"></a><a name="id2878057"></a>Ottava</h3></div></div></div><p>Selezionare l'ottava giusta spesso aumenta la precisione della misura. Quando l'ottava è impostata su Auto, il programma cerca di indovinarla, portando spesso a misure meno precise.</p><p>Con lo standard adottato, il Do centrale si trova nell'ottava 3.</p><p>Talvolta l'ottava precisa non è la migliore, in quanto ogni strumento produce più di un'armonica. Se la rilevazione non è abbastanza precisa (cioè, se l'indicatore oscilla troppo) si può selezionare l'ottava immediatamente superiore o inferiore a quella originale, senza rischi. Si ricorda che se viene impostata un'ottava nel pannello di controllo, l'ottava rilevata potrebbe non corrispondere a quella della nota.</p></div><div class="sect2" title="Nota"><div class="titlepage"><div><div><h3 class="title"><a name="note"></a><a name="id2878101"></a>Nota</h3></div></div></div><p>Come per l'ottava, specificare la nota spesso migliora la precisione, ma spesso non è necessario.</p></div><div class="sect2" title='Pulsante "ascolta"'><div class="titlepage"><div><div><h3 class="title"><a name="listen"></a><a name="id2878122"></a>Pulsante "ascolta"</h3></div></div></div><p>Cliccare su questo pulsante per ascoltare la nota selezionata.</p></div><div class="sect2" title="Selezione del temperamento"><div class="titlepage"><div><div><h3 class="title"><a name="temperament"></a><a name="id2878142"></a>Selezione del temperamento</h3></div></div></div><p>Con NOOT, si può scegliere tra una varietà di temperamenti. La descrizione dei temperamenti elencati non è argomento di questo manuale.</p></div><div class="sect2" title="Trasponi"><div class="titlepage"><div><div><h3 class="title"><a name="transpose"></a><a name="id2878165"></a>Trasponi</h3></div></div></div><p>Usare questo controllo per trasporre l'input di un certo numero di semitoni. Può essere un numero decimale. La frequenza mostrata non sarà alterata.</p></div><div class="sect2" title="Dimensione finestra"><div class="titlepage"><div><div><h3 class="title"><a name="windowsize"></a><a name="id2878189"></a><a name="id2878195"></a>Dimensione finestra</h3></div></div></div><p>Questa opzione influenza l'algoritmo di rilevazione della frequenza. Rappresenta il numero di campioni su cui vengono computate la FFT e l'autocorrelazione.</p><p>Dovrebbe essere impostato su un valore ragionevole. Se troppo basso, la precisione desiderata potrebbe non essere raggiunta. Se troppo alto, rende poco reattivo il programma e potrebbe sovraccaricare il computer.</p></div><div class="sect2" title="Soglia"><div class="titlepage"><div><div><h3 class="title"><a name="threshold"></a><a name="id2878223"></a><a name="id2878230"></a>Soglia</h3></div></div></div><p>Questa opzione serve ad avviare la rilevazione solo quando il livello dell'input è abbastanza alto, così da evitare interferenze dovute al rumore di sottofondo.</p><p>Una soglia di 0 dB significa che la rilevazione non si avvierà mai, mentre una soglia di 90 dB (-90 in realtà) lascerà passare qualsiasi input.</p></div><div class="sect2" title="Precisione prevista"><div class="titlepage"><div><div><h3 class="title"><a name="expectedprecision"></a><a name="id2878263"></a>Precisione prevista</h3></div></div></div><p>Minore il valore, maggiore la precisione. Rappresenta l'errore teorico in millesimi di semitono sulla frequenza misurata.</p><p>Valori più bassi rendono il programma meno reattivo e aumentano il consumo di risorse della CPU.</p></div><div class="sect2" title="Frame rate"><div class="titlepage"><div><div><h3 class="title"><a name="framerate"></a><a name="id2878290"></a>Frame rate</h3></div></div></div><p>Questo numero rappresenta il numero medio di aggiornamenti al seconto. Se impostato su un valore troppo alto, il programma potrebbe non soddisfare la velocità richiesta o persino rallentare.</p></div><div class="sect2" title="Barra di stato"><div class="titlepage"><div><div><h3 class="title"><a name="sec:Status-bar"></a>Barra di stato<a name="id2878315"></a><a name="id2878323"></a><a name="id2878330"></a></h3></div></div></div><p>La barra di stato è composta da tre riquadri. Il primo contiene informazioni riguardo lo stato corrente (<span class="emphasis"><em>In pausa</em></span>, <span class="emphasis"><em>In ascolto</em></span>, ecc.).</p><p>Il secondo riquadro contiene due numeri: la frequenza di campionamento e il fattore di correzione del clock (vedi <a class="xref" href="ch03.html#sec:Clock-correction" title="Correzione del clock">la sezione chiamata «Correzione del clock»</a>).</p><p>Il terzo riquadro contiene un indicatore del volume. La linea nera sottile rappresenta la soglia attuale. La nota viene rilevata solo se il volume supera la soglia. L'indicatore diventa rosso quando viene rilevata una possibile distorsione (saturazione o clipping). In tal caso, l'utente dovrebbe abbassare il volume di ingresso, dato che la distorsione altera la misura della frequenza.</p></div></div><div class="sect1" title="I menù"><div class="titlepage"><div><div><h2 class="title" style="clear: both"><a name="id2878372"></a>I menù</h2></div></div></div><div class="sect2" title="Dispositivi"><div class="titlepage"><div><div><h3 class="title"><a name="id2878378"></a>Dispositivi</h3></div></div></div><p>Questo menù contiene opzioni per selezionare i dispositivi di input e di output.</p></div><div class="sect2" title="Altre opzioni"><div class="titlepage"><div><div><h3 class="title"><a name="id2878388"></a>Altre opzioni</h3></div></div></div><p>Attraverso questo menu si possono cambiare la frequenza di camponamento e il fattore di correzione del clock. Si veda <a class="xref" href="ch03.html" title="Capitolo 3. Utilizzo avanzato">Capitolo 3, <i>Utilizzo avanzato</i></a> per istruzioni dettagliate.</p><div class="sect3" title="Cambia frequenza di campionamento"><div class="titlepage"><div><div><h4 class="title"><a name="id2878405"></a>Cambia frequenza di campionamento</h4></div></div></div><p>Questa voce di menù apre una finestra con un elenco di alcune possibili frequenze di campionamento per il dispositivo selezionato.</p></div><div class="sect3" title="Correzione del clock"><div class="titlepage"><div><div><h4 class="title"><a name="id2878417"></a>Correzione del clock</h4></div></div></div><p>Il fattore di correzione del clock è un numero che moltiplica la frequenza rilevata. Impostare questa opzione se la scheda audio ha un clock impreciso. Può essere impostato sia come fattore moltiplicatore, sia in termini di centesimi di semitono (v. <a class="xref" href="ch03.html#sec:Clock-correction" title="Correzione del clock">la sezione chiamata «Correzione del clock»</a>).</p></div></div><div class="sect2" title="Aiuto"><div class="titlepage"><div><div><h3 class="title"><a name="id2929378"></a>Aiuto</h3></div></div></div><div class="sect3" title="Indice"><div class="titlepage"><div><div><h4 class="title"><a name="id2929384"></a>Indice</h4></div></div></div><p>Questa voce di menù apre l'indice di questo manuale.</p></div><div class="sect3" title="Aiuto contestuale"><div class="titlepage"><div><div><h4 class="title"><a name="id2929393"></a>Aiuto contestuale</h4></div></div></div><p>Cliccare su questo menù per aprire la documentazione alla pagina relativa al controllo selezionato (vale per i controlli della finestra principale).</p></div><div class="sect3" title="Sito Internet del progetto"><div class="titlepage"><div><div><h4 class="title"><a name="id2929406"></a>Sito Internet del progetto</h4></div></div></div><p>Questa voce di menù apre il browser predefinito alla pagina principale di NOOT.</p></div><div class="sect3" title="Segnala un errore"><div class="titlepage"><div><div><h4 class="title"><a name="id2929416"></a>Segnala un errore</h4></div></div></div><p>Cliccare su questo menù per segnalare agli sviluppatori un comportamento anormale o per richiedere una nuova funzionalità. Si aprirà il browser predefinito alla pagina di segnalazione dei bug. Da lì, seguire le istruzioni date.</p></div></div></div></div></body></html>
